# Akadeemiline tekst

Uus õppeaasta on täies hoos, mis tähendab, et üsna pea tuleb hakata jälle tegelema kirjutamisega. Olgu selleks mistahes akadeemiline tekst – ülevaatlik essee, väiksemamahuline uurimus või kogunisti lõputöö –, igal juhul võib kirjutamine kujuneda tõeliseks peavaluks, kui ei tea, kust alustada. Et vähendada stressi ja anda tugev stardipunkt, ulatame sulle abikäe ning jagame mitme postituse käigus nippe selle kohta, kuidas peaks kirjutama akadeemilist teksti. Seekord keskendume kavandi loomisele.
![ ](/Pildid/akadeemilineTekst3.jpg)

Milleks on vajalik kavand?
Kuigi pealtnäha võib tunduda, et kirjutamine algab oma mõtete kirjapanekuga, siis sageli tekib kasina planeerimise tõttu kirjutamise ajal tõrge. Piltlikult öeldes võiks kirjutamist illustreerida teada-tuntud hobusejoonistuse meemiga (vt pilti allpool), kus töö algus on väga tugev, aga teadmatusest ja ajanappusest tingituna lõpetatakse see üsna lohakalt.
![ ](/Pildid/akadeemilineTekst2.jpg)
